---
title: Conversione, migrazione e aggiornamento dei progetti di Visual Studio
ms.date: 03/14/2018
ms.technology: vs-ide-general
ms.topic: conceptual
f1_keywords:
- Win8ExpressDesktopBlock
- w8trefactor
- VS.ReviewProjectAndSolutionChangesDialog.UpgradeRetarget
- ProjectCompatibilityDlgHelpTopic
- VS.ReviewProjectAndSolutionChangesDialog.Upgrade
helpviewer_keywords:
- conversion, projects
- asset compatibility
- projects, conversion
author: kraigb
ms.author: kraigb
manager: douge
ms.workload:
- multiple
ms.openlocfilehash: 82c92365d3e77631dd2cbbce4079ac982d80ef14
ms.sourcegitcommit: 42ea834b446ac65c679fa1043f853bea5f1c9c95
ms.translationtype: HT
ms.contentlocale: it-IT
ms.lasthandoff: 04/19/2018
---
# <a name="port-migrate-and-upgrade-visual-studio-projects"></a>Conversione, migrazione e aggiornamento dei progetti di Visual Studio

Ogni nuova versione di Visual Studio in genere supporta la maggior parte dei tipi di progetti, file e altre risorse supportati in precedenza. Per lavorare con questi elementi [come si è sempre fatto](../ide/solutions-and-projects-in-visual-studio.md), purché non si dipenda da funzionalità più recenti, Visual Studio generalmente tenta di mantenere la compatibilità con le versioni precedenti ad esempio, Visual Studio 2015, Visual Studio 2013 e Visual Studio 2012. Vedere le [note sulla versione](https://www.visualstudio.com/vs/release-notes/) per le funzionalità specifiche di ogni versione.

Varia periodicamente anche il supporto per alcuni tipi di progetto. Una versione più recente di Visual Studio può non supportare più alcuni progetti o richiedere che venga aggiornato un progetto in un modo che non lo rende più compatibile con le versioni precedenti. Per visualizzare lo stato corrente sui problemi di migrazione, consultare il [sito Visual Studio Developer Community](https://developercommunity.visualstudio.com).

> [!Important]
> L'articolo corrente contiene informazioni dettagliate relative solo ai tipi di progetto in Visual Studio 2017 che comportano la migrazione. Non include i tipi di progetto supportati che non evidenziano problemi di migrazione. Tale elenco è disponibile in [Selezione della piattaforma e compatibilità](https://www.visualstudio.com/productinfo/vs2017-compatibility-vs). Si noti anche che alcuni tipi di progetto non sono più supportati in Visual Studio 2017. Non è quindi possibile eseguirne la migrazione.

> [!Important]
> Determinati tipi di progetto richiedono l'installazione dei carichi di lavoro appropriati usando il programma di installazione di Visual Studio. Se non è installato il carico di lavoro, Visual Studio non segnala un tipo di progetto sconosciuto o incompatibile. In tal caso, controllare le opzioni di installazione e riprovare. Anche in questo caso, vedere l'articolo [Selezione della piattaforma e compatibilità](https://www.visualstudio.com/productinfo/vs2017-compatibility-vs) per informazioni dettagliate sul supporto del progetto in Visual Studio 2017.

## <a name="project-types"></a>Tipi di progetto

L'elenco che segue descrive il supporto di Visual Studio 2017 per i progetti creati nelle versioni precedenti.

Se non viene visualizzato un progetto o non viene elencato un tipo di file come invece dovrebbe, vedere la [versione di questo articolo per Visual Studio 2015](https://msdn.microsoft.com/library/hh266747.aspx) e usare l'opzione "Give documentation feedback" (Invia commenti e suggerimenti sulla documentazione) alla fine della pagina per inviare dettagli sul progetto. Se si desidera ottenere una risposta, utilizzare il feedback della documentazione anziché l'anonimo controllo "Questa pagina è stata utile?" .

| Tipo di progetto | Supporto |
| --- | --- |
| Progetti .NET Core (xproj) | I progetti creati con Visual Studio 2015 usano strumenti di anteprima che includono un file di progetto xproj. Quando si apre un file xproj con Visual Studio 2017, viene chiesto di eseguire la migrazione del file nel formato con estensione csproj. Viene anche eseguito un backup del file xproj. Questo formato csproj per i progetti .NET Core non è supportato in Visual Studio 2015 e versioni precedenti.  Il formato xproj non è supportato in Visual Studio 2017 tranne che per la migrazione a csproj. Per altre informazioni, vedere [Migrazione di progetti .NET Core nel formato di file con estensione csproj](/dotnet/core/migration/#visual-studio-2017).|
| Applicazione Web ASP.NET e applicazione Web ASP.NET Core con Application Insights abilitato | Per ogni utente di Visual Studio, le informazioni sulle risorse sono memorizzate nel Registro di sistema per ogni istanza utente. Queste informazioni vengono usate quando l'utente non ha un progetto aperto e vuole eseguire una ricerca nei dati di Azure Application Insights. Visual Studio 2015 usa un percorso del Registro di sistema diverso da quello di Visual Studio 2017 e non è in conflitto.<br/><br/>Quando un utente crea un'applicazione Web ASP.NET o un'applicazione Web ASP.NET Core, la risorsa viene archiviata nel file SUO. L'utente può aprire il progetto in Visual Studio 2015 o 2017 e le informazioni sulle risorse vengono usate per entrambi purché Visual Studio supporti i progetti e le soluzioni in uso in entrambe le versioni. Gli utenti devono eseguire l'autenticazione una sola volta in ogni prodotto. Ad esempio, se un progetto viene creato con Visual Studio 2015 e aperto in Visual Studio 2017, l'utente deve eseguire l'autenticazione in Visual Studio 2017. |
| Windows Form o Webform in C#/Visual Basic | È possibile aprire il progetto in Visual Studio 2017 e Visual Studio 2015. |
| Progetti di unit test del database (csproj, vbproj) | I progetti di unit test meno recenti vengono caricati in Visual Studio 2017, ma usano la versione GAC delle dipendenze. Per aggiornare il progetto di unit test in modo da usare le dipendenze più recenti, fare clic con il pulsante destro sul progetto in Esplora soluzioni e selezionare **Converti nel progetto di unit test di SQL Server...** . |
| F# | Visual Studio 2017 è in grado di aprire i progetti creati in Visual Studio 2013 e 2015. Per abilitare le funzionalità di Visual Studio 2017 in questi progetti, aprire le proprietà dei progetti e modificare la destinazione fsharp.core in F# 4.1. Si noti anche che l'opzione per il **supporto del linguaggio F#** nel programma di installazione di Visual Studio non è selezionata per impostazione predefinita con carichi di lavoro di .NET. È necessario includerla selezionandola per il carico di lavoro oppure dalla scheda **Singoli componenti** in **le Attività di sviluppo**. |
| Programma di installazione<br/>MSI InstallShield | I progetti del programma di installazione creati in Visual Studio 2010 possono essere aperti in versioni successive con il supporto dell'[estensione per i progetti di programma di installazione di Visual Studio](https://marketplace.visualstudio.com/items?itemName=UnniRavindranathan-MSFT.MicrosoftVisualStudio2013InstallerProjects). Vedere anche [WiX Toolset Visual Studio 2017 Extension](https://marketplace.visualstudio.com/items?itemName=RobMensching.WixToolsetVisualStudio2017Extension). InstallShield Limited Edition non è più incluso in Visual Studio. Controllare la disponibilità per Visual Studio 2017 in [Flexera Software](http://learn.flexerasoftware.com/content/IS-EVAL-InstallShield-Limited-Edition-Visual-Studio). |
| LightSwitch | LightSwitch non è più supportato in Visual Studio 2017. I progetti creati con Visual Studio 2012 e aperti in precedenza in Visual Studio 2013 o Visual Studio 2015 vengono aggiornati e in seguito possono essere aperti solo in Visual Studio 2013 o Visual Studio 2015. |
| Strumenti di Microsoft Azure per Visual Studio | Per aprire questi tipi di progetti, installare innanzitutto [Azure SDK per .NET](http://azure.microsoft.com/downloads/), quindi aprire il progetto. Se necessario, il progetto viene aggiornato. |
| Framework ASP.NET MVC (Model-View-Controller) | Supporto per le versioni MVC e Visual Studio:<ul><li>Visual Studio 2010 SP1 supporta MVC 2 e MVC 3; il supporto MVC 4 viene aggiunto attraverso il [download di ASP.NET 4 MVC 4 per Visual Studio 2010 SP1](https://www.microsoft.com/download/details.aspx?id=30683)</li><li>Visual Studio 2012 supporta solo MVC 3 e MVC 4</li><li>Visual Studio 2013 supporta solo MVC 4 e MVC 5</li><li>Visual Studio 2017 e Visual Studio 2015 supportano MVC 4 (è possibile aprire i progetti esistenti ma non crearne uno nuovo) e MVC 5</li></ul><br/>Aggiornamento delle versioni MVC:<ul><li>Per informazioni su come eseguire automaticamente l'aggiornamento da MVC 2 a MCV 3, vedere [ASP.NET MVC 3 Application Upgrader](http://go.microsoft.com/fwlink/?LinkID=238178).</li><li>Per informazioni su come eseguire manualmente l'aggiornamento da MVC 2 a MVC 3, vedere l'articolo sugli [strumenti di aggiornamento da un progetto ASP.NET MVC 2 ad ASP.NET MVC 3](http://go.microsoft.com/fwlink/?linkid=238178).</li><li>Per informazioni su come eseguire manualmente l'aggiornamento da MVC 3 a MVC 4, vedere l'articolo sull' [aggiornamento da un progetto ASP.NET MVC 3 ad ASP.NET MVC 4](http://www.asp.net/whitepapers/mvc4-release-notes). Se il progetto è destinato a .NET Framework 3.5 SP1, è necessario modificare la destinazione per usare .NET Framework 4.</li><li>Per informazioni su come eseguire manualmente l'aggiornamento da MVC 4 a MVC 5, vedere l'articolo sull'[aggiornamento da un progetto ASP.NET MVC 4 e API Web ad ASP.NET MVC 5 e API Web 2](https://www.asp.net/mvc/overview/releases/how-to-upgrade-an-aspnet-mvc-4-and-web-api-project-to-aspnet-mvc-5-and-web-api-2).</li></ul> |
| Modellazione | Se si consente a Visual Studio di aggiornare automaticamente il progetto, è possibile aprirlo in Visual Studio 2015, Visual Studio 2013 o Visual Studio 2012.<br/><br/>Il formato del progetto di modellazione non è stato modificato tra Visual Studio 2015 e Visual Studio 2017 e il progetto può essere aperto e modificato in entrambe le versioni. Tuttavia, esistono differenze di comportamento in Visual Studio 2017:<ul><li>I progetti di modellazione sono ora denominati progetti di "convalida delle dipendenze" nei menu e nei modelli.</li><li>I diagrammi UML non sono più supportati in Visual Studio 2017. I file UML sono elencati in Esplora soluzioni come prima, ma vengono aperti come file XML. Usare Visual Studio 2015 per visualizzare, creare o modificare i diagrammi UML.</li><li>In Visual Studio 2017 la convalida delle dipendenze dell'architettura non viene più eseguita quando viene compilato il progetto di modellazione. La convalida viene invece eseguita quando si compila ogni progetto di codice. Questa modifica non influisce sul progetto di modellazione, ma richiede modifiche dei progetti di codice da convalidare. Visual Studio 2017 può apportare automaticamente le modifiche necessarie ai progetti di codice ([altre informazioni](http://go.microsoft.com/fwlink/?LinkId=827800)).</li></ul> |
| Programma di installazione MSI (vdproj) | Vedere le informazioni sui progetti InstallShield. |
| Office 2007 VSTO | Richiede un aggiornamento unidirezionale per Visual Studio 2017. |
| Office 2010 VSTO | Se il progetto è destinato a .NET Framework 4, è possibile aprirlo in Visual Studio 2010 SP1 e versioni successive. Tutti gli altri progetti richiedono un aggiornamento unidirezionale. |
| Service Fabric (sfproj) | I progetti Applicazione di Service Fabric possono essere aperti in Visual Studio 2015 o Visual Studio 2017, a meno che il progetto Applicazione di Service Fabric non faccia riferimento a un progetto di servizio ASP.NET Core. Per i progetti Service Fabric da Visual Studio 2015 che vengono aperti in Visual Studio 2017 viene eseguita la migrazione unidirezionale dal formato xproj a csproj. Vedere "Progetti .NET Core (xproj)" più indietro in questa tabella. |
| SharePoint 2010 | Quando si apre un progetto di soluzione SharePoint con Visual Studio 2017, il progetto viene aggiornato a SharePoint 2013 o SharePoint 2016. Il carico di lavoro "Sviluppo per desktop .NET" deve essere installato in Visual Studio 2017 per l'aggiornamento.<br/><br/>Per altre informazioni su come aggiornare i progetti SharePoint, vedere [Eseguire l'aggiornamento a SharePoint 2013](https://technet.microsoft.com/library/cc303420.aspx), [Update Workflow in SharePoint Server 2013](https://technet.microsoft.com/library/dn133867.aspx) (Flusso di lavoro di aggiornamento in SharePoint Server 2013) e [Creare la farm di SharePoint 2013 per un aggiornamento basato sul collegamento di database](https://technet.microsoft.com/library/cc263026(v=office.16).aspx). |
| SharePoint 2016 | I progetti Componente aggiuntivo per SharePoint creati in Office Developer Tools Preview 2 non possono essere aperti in Visual Studio 2017. Per risolvere il problema, aggiornare `MinimumVisualStudioVersion` alla versione 12.0 e `MinimumOfficeToolsVersion` alla versione 12.2 nel file csproj o vbproj. |
| Silverlight | I progetti Silverlight non sono supportati in Visual Studio 2017. Per gestire le applicazioni Silverlight, continuare a usare Visual Studio 2015. |
| SQL Server Reporting Services e SQL Server Analysis Services (SSRS, SSDT, SSAS, MSAS) | Il supporto per questi tipi di progetto è disponibile tramite due estensioni in Visual Studio Gallery: [progetti di modellazione di Microsoft Analysis Services](https://marketplace.visualstudio.com/items?itemName=ProBITools.MicrosoftAnalysisServicesModelingProjects) e [progetti di Microsoft Reporting Services](https://marketplace.visualstudio.com/items?itemName=ProBITools.MicrosoftReportProjectsforVisualStudio). È anche incluso il supporto per SSDT con il carico di lavoro Elaborazione ed archiviazione dati in Visual Studio 2017. |
| SQL Server Integration Services (SSIS) | Il supporto per Visual Studio 2017 è disponibile tramite SQL Server Data Tools (SSDT). Per altre informazioni, vedere il [blog di SQL Server Integration Services](https://blogs.msdn.microsoft.com/ssis/2017/08/23/ssis-designer-is-now-available-for-visual-studio-2017/). |
| Visual C++ | È possibile usare Visual Studio 2017 per gestire progetti creati in versioni precedenti di Visual Studio fino a Visual Studio 2010. Alla prima apertura del progetto è possibile scegliere di eseguire l'aggiornamento al compilatore e al set di strumenti più recenti oppure di continuare a usare gli strumenti originali. Se si sceglie di continuare a usare gli strumenti originali, Visual Studio 2017 non modifica il file di progetto e usa il set di strumenti dalla precedente installazione di Visual Studio per compilare il progetto. Continuare ad usare le opzioni originali significa che rimane possibile aprire il progetto nella versione originale di Visual Studio, se necessario. Per altre informazioni, vedere [Usare multitargeting nativo in Visual Studio per compilare progetti precedenti](/cpp/porting/use-native-multi-targeting). |
| Strumenti di estendibilità in Visual Studio/VSIX | I progetti con MinimumVersion 14.0 o inferiore vengono aggiornati in modo da dichiarare MinimumVersion 15.0, il che impedisce l'apertura del progetto in versioni precedenti di Visual Studio. Per consentire l'apertura di un progetto nelle versioni precedenti, impostare MinimumVersion su `$(VisualStudioVersion)`. Vedere anche [Procedura: Eseguire la migrazione di progetti di estendibilità in Visual Studio 2017](../extensibility/how-to-migrate-extensibility-projects-to-visual-studio-2017.md). |
| Visual Studio Lab Management | È possibile usare Microsoft Test Manager o Visual Studio 2010 SP1 e versioni successive per aprire gli ambienti creati in una di queste versioni. Tuttavia, per Visual Studio 2010 SP1 è necessario che la versione di Microsoft Test Manager corrisponda alla versione di Team Foundation Server per poter creare gli ambienti. |
| Strumenti di Visual Studio per Apache Cordova | Questi progetti possono essere aperti in Visual Studio 2017, ma non sono compatibili con le versioni precedenti. All'apertura di un progetto da Visual Studio 2015, viene richiesto di consentire le modifiche del progetto. In questo modo è possibile aggiornare il progetto in modo da usare set di strumenti anziché un file `taco.json` per gestire il controllo delle versioni della libreria Cordova, delle piattaforme, dei plug-in, nonché delle relative dipendenze nodo/npm. Per altre informazioni, vedere la [guida alla migrazione](https://docs.microsoft.com/visualstudio/cross-platform/tools-for-cordova/first-steps/migrate-from-visual-studio-2015). |
| Distribuzione Web (wdproj) | Il supporto per i progetti di distribuzione Web è stato rimosso in Visual Studio 2012 con l'aggiunta del supporto del profilo di pubblicazione. Dato che non esiste alcun equivalente in Visual Studio 2017, non è disponibile un percorso di migrazione automatica per tali progetti. È invece necessario aprire il file wdproj in un editor di testo e copiare e incollare eventuali personalizzazioni nel file pubxml (profilo di pubblicazione), come descritto in [StackOverflow](https://stackoverflow.com/a/12061065/1203388). Vedere anche [Plans regarding website and web deployment projects](https://blogs.msdn.microsoft.com/webdev/2012/08/06/plans-regarding-website-projects-and-web-deployment-projects) (Piani per i progetti di distribuzione Web e di siti Web) nei blog MSDN. |
| Windows Communication Foundation, Windows Workflow Foundation | È possibile aprire il progetto in Visual Studio 2017, Visual Studio 2015, Visual Studio 2013 e Visual Studio 2012 |
| Windows Presentation Foundation | È possibile aprire il progetto in Visual Studio 2013, Visual Studio 2012 e Visual Studio 2010 SP1. |
| App di Windows Store/Phone | I progetti per Windows Store 8.1 e 8.0, Windows Phone 8.1 e 8.0 non sono supportati in Visual Studio 2017. Per gestire queste app, continuare a usare Visual Studio 2015. Per gestire i progetti di Windows Phone 7.x, usare Visual Studio 2012. |

## <a name="how-visual-studio-decides-when-to-migrate-a-project"></a>In che modo Visual Studio decide di eseguire la migrazione di un progetto

In ogni nuova versione di Visual Studio, in genere, si cerca di mantenere la compatibilità con le versioni precedenti, in modo che lo stesso progetto possa essere aperto, modificato e compilato in diverse versioni. Tuttavia, nel corso del tempo, esistono modifiche inevitabili che rendono alcuni tipi di progetto non più supportati. Vedere [Selezione della piattaforma e compatibilità](https://www.visualstudio.com/productinfo/vs2017-compatibility-vs) per i tipi di progetto supportati in Visual Studio 2017. In questi casi, una versione più recente di Visual Studio non caricherà il progetto e non offrirà un percorso di migrazione. Sarà infatti necessario mantenere il progetto in una versione precedente di Visual Studio che lo supporta.

In altri casi, si riuscirà ad aprire il progetto con la versione più recente di Visual Studio, ma sarà necessario aggiornare o migrare il progetto in un modo che potrebbe renderlo incompatibile con le versioni precedenti. In Visual Studio viene usata una serie di criteri per determinare se tale migrazione è necessaria:

- Compatibilità con le versioni di destinazione delle piattaforme, fino a Visual Studio 2013 RTM.

- Compatibilità degli asset della fase di progettazione con le versioni precedenti di Visual Studio. Vale a dire diversi canali di Visual Studio 2017, Visual Studio 2015 RTM e Update 3, Visual Studio 2013 RTM e Update 5, Visual Studio 2012 Update 4, Visual Studio 2010 SP 1. Visual Studio 2017 tenta di interrompere normalmente gli asset in fase di progettazione senza danneggiarli, affinché le versioni precedenti possano ancora aprire il progetto.

- Se gli asset in fase di progettazione interrompono la compatibilità con versioni precedenti fino a Visual Studio 2013 RTM & Update 5.

Il proprietario dell'engineering del tipo di progetto in questione esamina questi criteri e prende la decisione in merito a supporto, compatibilità e migrazione. Ancora una volta, se possibile, si tenta di mantenere una compatibilità trasparente tra le versioni di Visual Studio, vale a dire consentire di creare e modificare progetti in una versione di Visual Studio che rimangano funzionanti anche in altre versioni.

Tuttavia, se tale compatibilità non può essere ottenuta, come accade con alcuni tipi di progetto descritti in questo articolo, Visual Studio apre la procedura guidata Aggiorna per apportare le necessarie modifiche unidirezionali.

Tali modifiche unidirezionali possono comportare la modifica della proprietà `ToolsVersion` nel file di progetto, che indica esattamente la versione di MSBuild che può trasformare il codice sorgente del progetto negli elementi eseguibili e distribuibili desiderati. Vale a dire, ciò che rende un progetto incompatibile con le versioni precedenti di Visual Studio non è la versione di *Visual Studio* in sé, bensì la versione di *MSBuild* come determinato dal valore `ToolsVersion`. Fintanto che la propria versione di Visual Studio contiene la toolchain di MSBuild che corrisponde al valore `ToolsVersion` di un progetto, Visual Studio può richiamare tale toolchain per compilare il progetto.

Per mantenere la massima compatibilità con i progetti creati in versioni precedenti, Visual Studio 2017 include le toolchain di MSBuild necessarie per supportare `ToolsVersion` 15, 14, 12 e 4. I progetti che usano uno di questi valori `ToolsVersion` generalmente vengono compilati correttamente. Ancora una volta, l'esito dipende dal supporto o meno del tipo di progetto da parte di Visual Studio 2017, come descritto in [Selezione della piattaforma e compatibilità](https://www.visualstudio.com/productinfo/vs2017-compatibility-vs).

In questo contesto, si presenta naturalmente la questione se l'utente debba aggiornare manualmente il progetto o eseguire la migrazione a un valore `ToolsVersion` più recente. Tale cambiamento non è necessario e rischia di generare molti errori e avvisi che sarà necessario correggere per poter compilare di nuovo il progetto. Inoltre, se in Visual Studio il supporto per un valore `ToolsVersion` specifico viene eliminato in futuro, l'apertura del progetto attiverà il processo di migrazione del progetto precisamente perché il valore `ToolsVersion` deve essere modificato. In tal caso, il sottosistema per quel tipo di progetto specifico sa esattamente ciò che deve essere modificato e può apportare tali modifiche automaticamente come descritto in precedenza in questo articolo.

Vedere gli articoli seguenti per ulteriori informazioni:

- [Linee guida per ToolsVersion](../msbuild/msbuild-toolset-toolsversion.md)
- [Linee guida per la selezione del framework](../ide/visual-studio-multi-targeting-overview.md)
